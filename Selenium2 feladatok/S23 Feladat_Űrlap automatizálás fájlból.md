## S23 Feladat: Űrlap automatizálás fájlból

A feladatot külön python fájlban oldd meg! A feladat tartalmazza az elvárt fájlnevet! Csak ezen a néven fogadható el a megoldás.

Adott az alábbi csv tartalom:
```
Name,Email,DoB,Phone
Kiss Péter,peter.kiss@sel.hu,1988-12-12,06361 455899
Nagy Ervin,ervin.nagy@sel.hu,1977-01-01,06361 555555
Bella Eszter,eszter.bella@sel.hu,2003-07-07,06555 555555
Kis Franciska,franciska.kiss@sel.hu,1999-01-20,06666 666666
```
Mentsd el a megadott csv tartalmat egy *table_in.csv* nevű fájlba! Ezzel fogsz dolgozni.

Készíts egy Python alkalmazást, ami selenium-ot használ! Töltsd be a `http://selenium.oktwebs.training360.com/another_form.html` oldalt. A program segítségével olvasd be a csv tartalmat! Majd ezzel a tartalommal, az oldalon található formanyomtatvány segítségével töltsd fel a táblázatot! Használd a Python CSV könyvtárát! A feltöltött táblázatot úgy tudod ellenőrizni, hogy ha a programod letölti a táblázat alatti gomb segítségével az aktuális tartalmat, majd ezt a tartalmat összehasonlítod az eredeti csv tartalommal.
> A megoldást egy `S23_csvfeltoltes.py` nevű fájlban kell beadnod!

### Feladat beadása
A fent említett python fájlt és benne a megoldásodat a `hf-tesztelo-strk2-halado` szervezet alá létrehozott `vezeteknev_keresztnev_hf` privát github repodban egy `selenium2_hf` nevű mappába helyezd el!
