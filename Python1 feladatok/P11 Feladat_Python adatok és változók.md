## P11 Feladat: Python adatok és változók

A feladatokat külön python fájlban oldd meg! Minden feladat tartalmazza az elvárt fájlnevet! Csak ezen a néven fogadható el a megoldás.

1) Kérjünk be két számot és írjuk ki a különbségüket abszolút értékben! Használd az `input()` és `print()` beépített függvényeket!
    > A megoldást egy `P11_substract.py` nevű fájlban kell beadnod!
   

2) Az autód 7 litert fogyaszt országúton és 9 litert városban. A hévízi üdülésedre 170 kilométert utazol országúton és 35 kilométert városban. Mennyit fogyaszt az autód csak oda? És oda-vissza? Mennyibe kerül a teljes út, ha 480 Ft a benzin? Oldd meg ezt a feladatot úgy, hogy nem előre megadott értékekkel (országúti fogyasztás, városi fogyasztás, országúton megtett út, városban megtett út, benzin ára) dolgozol, hanem a felhasználótól kéred ezeket be. Ahol szükséges, ne feledd konvertálni az értékeket! 
    > A megoldást egy `P11_consumption.py` nevű fájlban kell beadnod!

### Feladat beadása
A fent említett python fájlokat és benne a megoldásaidat a `hf-tesztelo-strk2-halado` szervezet alá létrehozott `vezeteknev_keresztnev` privát github repodban egy `python1_hf` nevű mappába helyezd el!
